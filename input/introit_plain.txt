In nomine Patris, et  Fílii, et Spíritus Sancti. Amen.
Introíbo ad altáre Dei.
Ad Deum qui lætíficat iuventútem meam.

Iúdica me, Deus, et discérne cáusam meam de gente non sancta: ab hómine iníquo et dolóso érue me.
Quia tu es, Deus, fortitúdo mea: quare me repulísti, et quare tristis incédo, dum afflígit me inimícus?
Emítte lucem tuam et veritátem tuam: ipsa me deduxérunt et adduxérunt in montem sanctum tuum, et in tabernácula tua.
Et introíbo ad altáre Dei: ad Deum qui lætíficat iuventútem meam.
Confitébor tibi in cíthara, Deus, Deus meus: quare tristis es anima mea, et quare contúrbas me?
Spera in Deo, quóniam adhuc confitébor illi: salutáre vultus mei, et Deus meus.
Glória Patri, et Filio, et Spirítui Sancto.
Sicut erat in princípio, et nunc, et semper: et in sǽcula sæculórum. Amen.

Introíbo ad altáre Dei.
Ad Deum qui lætíficat iuventútem meam.

Adiutórium nostrum in nómine Dómini.
Qui fecit cælum et terram. 

Confíteor Deo omnipoténti,
beátæ Maríæ semper Vírgini,
beáto Michaéli Archángelo,
beáto Ioánni Baptístæ,
sanctis Apóstolis Petro et Páulo,
ómnibus Sanctis,
et vobis, fratres:
quia peccávi nimis cogitatióne, verbo, et ópere:
mea culpa, mea culpa, mea máxima culpa. 
Ideo precor beátam Maríam semper Virginem, 
beátum Michaélem Archángelum, beátum Ioánnem Baptístam, 
sanctos Apóstolos Petrum et Páulum, 
omnes Sanctos, 
et vos, fratres, 
oráre pro me ad Dóminum Deum nostrum.
Misereátur tui omnípotens Deus, et dimissis peccátis tuis, perdúcat te ad vitam ætérnam.
Amen

Gloria in excélsis Deo 
et in terra pax homínibus bonæ voluntátis. 
Laudámus te. Benedícimus te. 
Adorámus te. Glorificámus te. 
Grátias ágimus tibi propter magnam glóriam tuam.
Dómine Deus, Rex cœléstis, Deus Pater omnípotens.
Dómine Fili unigénite, Iesu Christe. 
Dómine Deus, Agnus Dei, Fílius Patris.
Qui tollis peccáta mundi, miserére nobis.
Qui tollis peccáta mundi, súscipe deprecatiónem nostram.
Qui sedes ad déxteram Patris, miserére nobis.
Quóniam tu solus Sanctus. 
Tu solus Dóminus. 
Tu solus Altíssimus, Iesu Christe.
Cum Sancto Spíritu in glória Dei Patris. Amen.